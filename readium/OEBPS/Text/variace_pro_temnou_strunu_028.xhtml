<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>variace_pro_temnou_strunu-24</title>
		<link href="../Styles/variace_pr_idstyles.css" rel="stylesheet" type="text/css"/>
	</head>
	<body id="variace_pro_temnou_strunu" xml:lang="cs-CZ">
		<div>
			<p id="toc_marker-23" class="MLP-uroven2-kapitola"><a id="x.35768"></a>23</p>
			<p class="MLP-text-bez1radku">V&#160;jednu hodinu nám končí škola a&#160;ve tři hodiny jsme tam. Tam poblíž té velké podivné brány, kam se dnes sjíždí takřka celé město. A&#160;ač jsou teprve tři hodiny odpoledne a&#160;takřka celé město se sjíždí poblíž velké podivné brány, nebe je šedé, vlhké a&#160;<span class="MLP-znak-kurziva-11b">zkalené jako oči nějakého záhadného starce</span>, který shlíží z&#160;nesmírné výšky a&#160;je mu do pláče, ale zatím se ještě kdesi za mraky a&#160;hvězdami přemáhá a&#160;drží, vzduch je stejně šedý, vlhký a&#160;zkalený, jako by den už dohasínal, končil, nastával večer, a&#160;země pod nohama je přilnavá, jako by v&#160;ní byl zakopán magnet.</p>
			<p class="MLP-text">Brachtl má černý zimník s&#160;páskem, u&#160;krku vlněnou šálu, ruce v&#160;kapsách a&#160;na hlavě nic. A&#160;ač mu i&#160;dnes splývají vlasy k&#160;očím, přece nevypadá, jako by se byl právě pral nebo lezl po stromech, dnes ne. Mínek má světle šedý zimník, tmavomodrou šálu a&#160;rádiovku. Ruce má v&#160;kapse jako Brachtl a&#160;hlavu sehnutou, vypadá jako beránek, který se jde pást, je dnes ještě tišší než jindy. A&#160;já mám na kabátě světle šedého beránka, šálu nemám a&#160;na hlavě nemám nic stejně jako Brachtl. Snad bych si byl musel vzít šálu i&#160;rádiovku, když je tak ponurý den, snad bych byl musel, kdyby si byl doma někdo všiml, jak odcházím. <span class="MLP-znak-kurziva-11b">Ale nikdo si mě doma, jak odcházím, nevšiml</span>. Růženka byla od oběda pryč a&#160;všimnout si mě nemohla, matka mě skoro neviděla, ač na mě hleděla dlouze a&#160;smutně, a… <span class="MLP-znak-kurziva-11b">on?</span> Ach, co si budu říkat… viděl mě, i&#160;když na mě nehleděl, viděl, a&#160;nevšiml si mě… Hledím na to šedé, vlhké, zkalené nebe, na oči záhadného starce, který se odtamtud dívá, je mu do pláče, ale ještě se přemáhá a&#160;drží, a&#160;myslím, myslím… na co vlastně myslím? Je vůbec třeba pořád na něco myslit, je to vůbec třeba? Jsou tři hodiny odpoledne a&#160;my jsme poblíž velké podivné brány, kam se dnes sjíždí takřka celé město…</p>
			<p class="MLP-text">„Musíme dát pozor,“ řekne Brachtl, „abychom se neztratili. Musíme se držet při sobě. Podívejte, těch lidí…“ Vskutku. Před bránou není k&#160;hnutí, ale my napřed musíme ke stánkům. Jdeme ke stánkům, držíme se při sobě, abychom se neztratili, napravo kořenáče, chry­zantémy bílé, žluté, fialové, vonící po černé vlhké zemi, růže červené a&#160;bílé, vonící voskem, jsou z&#160;papíru, hromady zeleného chvojí, věnců, věnečků se stužkami a&#160;s&#160;popraškem připomínajícím jíní, celá podivná zahrada, nalevo stánky světla, kalíšky s&#160;voskem, lucerničky s&#160;olejem, svíčky, jež je možno vidět v&#160;mydlářství na křižovatce, bílé, žluté, modré, růžové a&#160;červené jako barevné sloupky v&#160;jeskyňkách, bože, vždyť je to tu jako na nějakém andělském trhu. „Pojďte semhle,“ říká Brachtl a&#160;vede nás pomalu a&#160;těžce ke stánku, kde je, jak se mu zdá, méně lidí. Za pultem stojí <span class="MLP-znak-kurziva-11b">babka</span> v&#160;šátku a&#160;dlouhé třásnité šále, má staré, čisté, němé oči a&#160;prodává. Sahám pro peníze, ale Brachtl… no ovšem, vím, a&#160;tak mu jen kývnutím odpovím na úsměv a&#160;nechám to. Koupit svíčky musíme dopřát Mínkovi. Ráno ve škole řekl, že musíme koupit svíčky, ale že by je rád koupil sám. Bůh ví proč by je rád koupil sám, ale musíme mu to dopřát, snad je to nějaká jeho pověra… Dostal se k&#160;pultu před babku, napřahuje ruku s&#160;korunou a&#160;čeká, až si ho babka všimne. Babka na něho upře staré, čisté, němé oči, dá mu krabičku svíček a&#160;sirek, ale jak mu ji dává, musí se naklonit přes pult a&#160;já vidím, jak se jí třásně na šále třepou, a&#160;když jí Mínek dává korunu, tu korunu v&#160;ruce skoro neunese. Pak se Mínek na nás obrátí, abychom viděli, že už nakoupil, Brachtl kývne, usměje se, jdeme.</p>
			<p class="MLP-text">Jdeme obrovským davem lidí, pomalu s&#160;ním postupujeme k&#160;bráně, s&#160;ním a&#160;s&#160;náručemi chryzantém, věnečků, chvojí a&#160;růží z&#160;vosku, s&#160;náručemi kalíšků, lucerniček a&#160;svíček, nebo aspoň s&#160;krabičkou svíček a&#160;se sirkami od babky. A&#160;ač jsme ze všech stran obklopeni lidmi, přece se mi zdá, že cítím její starý, čistý, němý pohled na zádech a&#160;že se ptá, komu ty svíčky neseme, a&#160;tu musím přiznat, že vlastně nevím. Nevím, ale asi nějakým příbuzným, říkám babce, a&#160;myslím příbuzné Mínkovy, mají tu asi nějaké tety. My tu nemáme nikoho. <span class="MLP-znak-kurziva-11b">Snad</span> nikoho, opravuji se, já o&#160;tom aspoň nevím, nikdy mi nikdo neřekl, že bychom tu někoho měli. Tady má <span class="MLP-znak-kurziva-11b">každý</span> někoho, odpovídá babka a&#160;sahá po krabičce svíček a&#160;sirek, kterou si od ní právě kupuje nějaký hoch, a&#160;já kývnu a&#160;vidím, že právě procházíme bránou.</p>
			<p class="MLP-text">„Kam půjdeme,“ zeptám se, když jsme na hlavní aleji, z&#160;níž vede přemnoho cest a&#160;obrovský dav lidí se tu rozchází do všech stran, „kam půjdeme?“ ale Brachtl… no ovšem, vím zas, je to docela tak jako u&#160;stánku. A&#160;tak jen na můj dotaz kývne a&#160;mlčí, kam půjdeme, to musí říci Mínek. Musíme mu dopřát i&#160;tohle. Už ráno ve škole přiznal, že by šel rád, ale nejradši na tu nejstarší část, bůhví proč, snad tam vskutku někoho mají, anebo tam chce vidět veverky? „Tamhle,“ ukáže za stromy aleje, „na tu nejstarší část.“ A&#160;my se usmějeme, kývneme a&#160;jdeme. Na nejstarší část hřbitova.</p>
			<p class="MLP-text">Zprvu musíme jít kousek po hlavní aleji, která je osou všech hrobů, páteří tohoto místa. Vroubí ji černé zvlhlé stromy s&#160;větvemi i&#160;drobnými větévkami, skrz něž jakoby černou síťkou je vidět nahoru šedé, vlhké, zkalené oči starce, který se odtamtud dívá a&#160;je mu do pláče, ale ještě stále se přemáhá a&#160;drží, a&#160;mezi těmi stromy stojí obrovské náhrobky z&#160;pyšného černého mramoru se zlatým písmem. Jsou lesklé a&#160;vlhké jako krásné velké černé limuzíny, když se tiše nesou v&#160;stříbrném deštíku ulicí, jsou plné bílých, žlutých, fialových květin, věnců a&#160;svíček, jsou zcela pokryty květinami a&#160;světly, takže jejich mramor nelze leckde ani spatřit, a&#160;před nimi postávají lidé, někde i&#160;sedí na lavičkách, přestože je vlhko a&#160;sezení nemůže být příjemné. Ale co komu má být příjemné na hřbitově? Cítím v&#160;zádech stále ještě ty staré, čisté, němé oči babky, právě před chvílí prodala <span class="MLP-znak-kurziva-11b">jednomu chlapci</span> krabičku svíček a&#160;sirek a&#160;ten hoch pak poodstoupil od jejího stánku, <span class="MLP-znak-kurziva-11b">nějací dva jiní</span> se k&#160;němu přidali a&#160;pak všichni tři jdou bránou na hřbitov. Ale kam na tom hřbitově míří, ještě v&#160;téhle chvíli nevím. Možná že rovně, možná že doprava. Nevím, koho zde mají pohřbeného, a&#160;vlastně je ani neznám. Nikdy jsem je neviděl, nikdy jsem se s&#160;nimi v&#160;životě nesetkal, <span class="MLP-znak-kurziva-11b">jsou to tři naprosto cizí chlapci</span>, jak je to možné?… Uprostřed aleje, kam lze dohlédnout, se tyčí skupinka vysokých smrků, takový malý trs lesa. Kdybychom tam došli, ocitli bychom se na hlavním rozcestí. Ale my tam půjdeme, až se budeme vracet. Pak, až se budeme vracet, tam půjdeme, teď musíme zahnout na jednu postranní cestu.</p>
			<p class="MLP-text">I&#160;ta je široká a&#160;dlouhá, i&#160;na ní je hodně lidí a&#160;hroby po stranách se propadají pod tíhou květin a&#160;světel. Jdeme s&#160;rukama v&#160;kapsách a&#160;s&#160;hlavami sehnutými, ani nemluvíme, je to zvláštní, ale je tomu skutečně tak. Proč si na hřbitově myslit, že mluvíme, když to není pravda? U&#160;jednoho hrobu stojí jakýsi starý pán v&#160;černém zimníku s&#160;černým sametovým límečkem, hůl má podepřenou o&#160;pomník, sklání se k&#160;mramoru a&#160;chvějící se rukou bez rukavice zapaluje svíčku. Když ho míjíme, trochu se otočí a&#160;pohlédne na nás, má staré měkké oči… provinile a&#160;plaše se na nás kouká a&#160;pak s&#160;jakousi omluvou odevzdaně a&#160;pokorně zas sehne hlavu a&#160;dál zapaluje svíčku chvějící se rukou bez rukavice, sklání se k&#160;mramoru a&#160;hůl má podepřenou o&#160;pomník… je mi, jako bych viděl plakat černé perly. A&#160;země pod mými botami je přilnavá, snad i&#160;<span class="MLP-znak-kurziva-11b">pod jejich</span>, je, jako by v&#160;ní byl zakopán magnet, jemuž nikdo neunikne, a&#160;tak nepříliš lehkým krokem zahýbáme z&#160;postranní cesty na novou, tentokrát už skromnější a&#160;užší.</p>
			<p class="MLP-text">Zde už jsou hroby menší, ale i&#160;ty jsou plné květin a&#160;svíček a&#160;lidé u&#160;nich postávají a&#160;skrze větve a&#160;větévky stromů jako pletivem černé síťky jsou vidět šedé, vlhké, kalné oči starce, který se dívá, pozoruje, zpytuje a&#160;je mu do pláče. Ale ještě se přemáhá a&#160;drží. Opodál mezi stromy a&#160;náhrobky se vynořuje nějaký zvláštní podivný hřbitůvek, který oplývá světlem, takový světlem oplývající ostrůvek, jako by nad ním hořela nadpozemská záře. Copak to tam asi je? Co se to tam děje? A&#160;ostatně, děje se něco na hřbitovech vůbec? Starý, čistý, němý pohled babčin, který stále ještě cítím v&#160;zádech, ač jsme už dost hluboko a&#160;daleko, kývá a&#160;pokyvuje. Na hřbitovech se pořád něco děje, říká, jenže lidé to nevidí. Lidé, co se děje na hřbitovech, nevidí, a&#160;já chvilku přemýšlím, kam asi zamířili <span class="MLP-znak-kurziva-11b">ti tři hoši</span> s&#160;krabičkou svíček od ní, od babky, zda šli rovně nebo doprava a&#160;komu ty svíčky nesli. Nějakému příbuznému, nebo komu vlastně? Nebo nikomu určitému, ale jdou jen tak po hřbitově a&#160;někde namátkou zapálí svíčku? Je to také možné, já do nich nevidím, vždyť je vůbec neznám. Zdvihnu hlavu, zpozoruji, že jsme u&#160;toho zvláštního podivného hřbitůvku, a&#160;pak se mi skoro zatají dech.</p>
			<p class="MLP-text">Malé nízké hrobečky se světlými pomníčky, na pomníčcích bílí andílkové nebo holoubata, stojící, klečící, ležící, před nimi muži, ženy, děti, sklánějí se nad hrobečky a&#160;všelijak je uhlazují, upravují a&#160;rovnají, mají malá košťátka a&#160;jimi je zametají, mají konvičky a&#160;nosí na ně vodu z&#160;blízké nádrže, krášlí je kytičkami, věnečky a&#160;svíčkami, a&#160;tadyhle… „Tadyhle pláčou,“ šeptá Mínek, když přecházíme kolem nějakého pána a&#160;ženy před hrobečkem u&#160;cesty, na němž visí obrázek nějakého docela malého chlapce, pláčou, pláčou, a&#160;v&#160;té chvíli jako by mi mráz projel duší. Kdo to asi je, myslím si, probůh, kdo to jen je, že tu tak pláče, ale jsme na hřbitově. Jsme na hřbitově… a&#160;babčin zrak, který ještě stále cítím v&#160;zádech, ač jsme už tak daleko a&#160;hluboko, přisvědčuje. Jste na hřbitově a&#160;tam se vždycky pláče, přisvědčuje a&#160;skrze větve a&#160;větévky černých holých stromů hledí šedé, zvlhlé, zkalené oči starce, dívají se na andílky a&#160;holoubátka a&#160;je mu do pláče, ale stále se drží, a&#160;já vím, že se také musím držet, nedat na sobě nic znát, i&#160;kdyby mi duši sevřela sama síť. Brachtl sklouzne zrakem na můj kabát, na toho beránka u&#160;krku, zeptá se, není-li mi zima, a&#160;já jen řeknu, že mám trochu umazané boty a&#160;budeme už na místě. Na nejstarší části.</p>
			<p class="MLP-text">Nejstarší část hřbitova se od jiných částí rozezná. Je obehnána starou cihlovou nebo kamennou zdí, jež se drolí, cesty jsou zde méně rovné a&#160;hladké, jsou naopak kamenité a&#160;hrbolaté, jako by jim stáří rozbrázdilo tvář, stromy jsou tu také jiné než v&#160;té novější, jsou opuštěnější, seschlejší, víc trčí, je tu také více divočejší trávy a&#160;méně kytic, věnců a&#160;světla. Nejstarší část hřbitova je jako dvakrát přezpívaný žalm a&#160;jako ticho za posledním zvukem varhan.</p>
			<p class="MLP-text">Podél zdi stojí dlouhá řada nejrůznějších hrobek. Jsou to vlastně kapličky, protože mají dveře, okénka a&#160;stříšky. Stříšky jsou omšelé, ty kousky, co přesahují zdi, jsou zurážené, drží se tam jen jako s&#160;vypětím sil, omítka na zdech je otlučená a&#160;na jiných místech zcela spadlá a&#160;dveře… ach, dveře těch hrobek, kapliček…</p>
			<p class="MLP-text">Věděli jsme, jakmile jsme ty hrobky spatřili, že k&#160;některým z&#160;těch dveří přistoupíme a&#160;nahlédneme dovnitř. Alespoň jsem to jistě věděl já. Že k&#160;některým z&#160;těch dveří přistoupím a&#160;podívám se dovnitř. Jsou železné, zčernalé a&#160;neprodyšné, ale v&#160;horních částech mají všelijaké mřížky, jejichž skulinami je možno nahlédnout. Přistoupíme k&#160;jedněm dveřím a&#160;nahlédneme. V&#160;hrobce je šero a&#160;vlhko. Ovane nás vůně vosku, starých uschlých květin a&#160;plísně, taková zvláštní vůně jakoby z&#160;prahu jiného světa, kde se před námi zavřela opona, abychom nemohli dál a&#160;ani vidět a&#160;slyšet, co se za ní děje, vůně vosku, uschlých květin a&#160;plísně, kterou nelze nikde jinde cítit než v&#160;hrobkách. Pak se v&#160;šeru u&#160;zdi zjevuje oltářík se šesti mosaznými svícny, v&#160;nichž jsou zhasnuté zpola vyhořelé svíce, ale před oltáříkem visí ze stropu malé červené světélko a&#160;to svítí a&#160;bliká jak taková malá muška, malá tmavá jiskérka, červená kapka krve, svítí a&#160;bliká nad ztrouchnivělým klekátkem, na němž je nějaký kancionál v&#160;černé kůži a&#160;na zemi se bělá malá bílá čerstvá kytička. Někdo zde přece jen byl, myslím si, byl nedávno, snad před hodinou, včera nebo předevčírem, ty dveře zrezavělé otevřel a&#160;vkročil. Anebo tu kytičku hodil mřížkami, jimiž hledíme? Zdá se mi, že je to nemožné. Květinky házet do hrobek mřížkami, zdá se mi, nelze. Nade dveřmi kapličky je nápis „Et ego resuscitabo eum in novissimo die“…</p>
			<p class="MLP-text">O&#160;kus dál je jiná, ještě starší kaplička. V&#160;horní části jejích železných, zčernalých a&#160;zrezivělých dveří jsou křížkované mřížky, nahlédneme zase. Uvnitř je šero, pusto a&#160;prázdno. Jen oltářík, na němž stojí malý zasklený rámeček s&#160;barevným textem modlitby, se trochu leskne a&#160;povalený svícen na přikrývce, která zřejmě kdysi byla bílá, teď je však šedivá a&#160;žlutá, jen její přední okraj nese stopy něčeho, co kdysi bylo stříbro. Kalíšek u&#160;stropu je zašlý a&#160;prázdný jako srdce, které dávno dohořelo, nehoří, nesvítí, je v&#160;něm tma. Čpí odsud ještě větší chlad, vlhkost, plíseň, vůně vosku, staré uschlé kytice leží u&#160;oltáře a&#160;v&#160;jejich snítkách jsou zastrčeny svaté obrázky. Zde slunce zapadlo dávno, myslím si, sem lidská noha dávno nevstoupila. Nad oltářem je dávno zašlý obraz, představující beránka, a&#160;nad ním nápis „Ego sum pastor bonus“…</p>
			<p class="MLP-text">Mlčky a&#160;tiše jdeme dál a&#160;pak nahlédneme ještě do třetí hrobky. Zvenčí je to hrobka obzvlášť stará, zchátralá, otlučená, nemá už skoro omítku, jen holé obnažené cihly, na stříšce se drží spadlé listí ze stromu, který stojí hned vedle. Pod stříškou je malé modré okénko, je právě nade dveřmi, ale tím vidět nemůžeme, je příliš vysoko a&#160;je temně modré. Nahlédneme horní částí dveří, zcela zrezivělých, skulinou mezi tepanými lvy s&#160;křížky, a&#160;tu, když si naše oči zvyknou na velikou tmu a&#160;šero a&#160;naše tváře na strašlivý chlad, vlhkost a&#160;plíseň, jež zvnitřku vyrazí…</p>
			<p class="MLP-text"><span>Starý zaprášený oltář bez svícnů a&#160;bez přikrývky, jen staré mrtvé temné dřevo, před ním zcela ztrouchnivělé klekátko, potažené černým potrhaným suknem se zbytky červeného sametu, plné prachu, pavučin a&#160;mrtvých vyschlých much… nad ním na stropě na zpola vyražené zrezivělé skobě věčné světlo, rozbité a&#160;roztlučené, jako by sem někdy byla vnikla nějaká strašlivá drtivá smršť, strop kolem dokola pokrytý plísní, provlhlý a&#160;ztemnělý… na kamenné podlaze zbytky vosku, zpráchnivělých kytic a&#160;barevných střepů z&#160;nějaké malované vázy. Po straně oltáře rozpadlý věnec se stuhou, která kdysi snad byla modrá nebo rudá a&#160;byl na ní delší nápis, ale teď je zšedlá, zhnědlá, zčernalá, jako ohořelá a&#160;bez nápisu, nějaký zašlý, zničený, povalený </span><span class="char-style-override-2">svícen</span><span> a&#160;nad ním nějaký obraz v&#160;provrtaném rámu, který byl snad kdysi zlatý, </span><span class="MLP-znak-kurziva-11b">nějaká stará ženská tvář</span><span>, na niž není vidět, neboť na skle je pavučina a&#160;prach. Zde nebyl nikdo jistě už aspoň půl století, myslím si, sem nemohla vkročit živá lidská noha celou věčnost. Zde snad slunce dokonce zapadlo navždy. Ale opodál, na jakési stoličce, na šátku stojí </span><span class="MLP-znak-kurziva-11b">bledě modrá Panna Maria</span><span> s&#160;rukama sepjatýma a&#160;hlavou pozdviženou a&#160;s&#160;očima pozdviženýma ke stropu, tam k&#160;té zpola vyražené skobě, a&#160;</span><span class="MLP-znak-kurziva-11b">nějaký řetěz</span><span> se táhne po dlaždicích mezi voskem a&#160;zbytky kytic, starý, velký, zrezivělý řetěz jako had, a&#160;končí kdesi ve zdi pod nejasným obrazem a&#160;na druhé straně v&#160;koutě, téměř ve tmě, něco sedí. </span><span class="MLP-znak-kurziva-11b">Něco hnědého s&#160;ušima, nohama a&#160;packami</span><span> před sebou vzpaženými. Nad oltář, Pannu Marii a&#160;řetěz dopadá trochu více světla zvenčí, světlo namodralé, asi z&#160;toho </span><span>okénka nade dveřmi, a&#160;já čtu nápis: „Ego sum resurectio et vita aeterna“.</span><span> Já jsem vzkříšení a&#160;život věčný. Náhle se mi zdá, jako bych z&#160;té tmy, vlhka a&#160;plísně zaslechl jakési zašeptání, a&#160;když strhnu svůj vytřeštěný zrak k&#160;Panně Marii, vidím, že to snad šeptá ona. S&#160;rukama sepjatýma, s&#160;hlavou a&#160;očima bolestně zdviženýma vzhůru a&#160;s&#160;nějakým kvítečkem u&#160;nohou šeptá… ideo precor te, filii, tua mater… a&#160;pak se mi zdá, že slyším zabručení, a&#160;když pohlédnu do kouta, zdá se mi, jako by vycházelo odtamtud, kde sedí něco s&#160;nohama, tlapkami a&#160;ušima a&#160;mručí… monstra te esse matrem, monstra te esse matrem… a&#160;pak náhle slyším, jako by zařinčel řetěz… odtrhnu se od mřížky a&#160;udělám krok vzad…, </span><span class="MLP-znak-kurziva-11b">co je, Míšo</span><span>, říká Brachtl a&#160;drží si prst u&#160;rtu, </span><span class="MLP-znak-kurziva-11b">copak</span><span>, říká Mínek tiše jako beránek a&#160;drží ruku v&#160;kapse, a&#160;já se zeptám, zda tu mají někde nějaké příbuzné, anebo „jsi chtěl vidět,“ otáži se, „veverky?“ A&#160;Mínek se usměje, také Brachtl a&#160;jdeme dál.</span></p>
			<p class="MLP-text">Hroby na druhé straně jsou zpustlé, zarostlé trávou, ale přece tu a&#160;tam leží kytička, věneček, ba hoří i&#160;svíčka, i&#160;když zde lidé skoro nejsou, nebo nejsou aspoň teď, kdy jsme tu my. Cítím za sebou starý, čistý, němý pohled babky, který teď říká: Zde už leží lidé moc dlouho a&#160;ti už nikoho na světě nemají. Na každém hřbitově jsou taková místa, kam už nikdo nechodí, protože už nikdo nežije. To je právě zde. Veverky? Ty tu jsou, ale jsou teď právě na stromech… A&#160;tu vidíme jeden hrob a&#160;tam se Mínek zastavil. Je to už jasné.</p>
			<p class="MLP-text">Je to hrob obložený pískovcem, porostlým zelenou plísní, na hrobě je drsná žlutá tráva a&#160;kus rozbitého kořenáče s&#160;hrstí staré, zpráchnivělé hlíny, po květině, která v&#160;něm kdysi byla, není už nikde ani stopy. Pískovcový pomník s&#160;křížem má světlejší mramorovou desku s&#160;řadou německých jmen. Ta jména byla zřejmě kdysi zlatá, ale zlato už skoro není vidět, udrželo se jen u&#160;některých písmen v&#160;záhybech a&#160;rozích. Ale když se napne zrak, jména ještě přečíst jdou podle vrypů v&#160;mramoru. Anna Maria Waldmüller, gest. 1818… stojí nejvýše. Mínek sáhne do kapsy a&#160;vyndá zápalky a&#160;svíčky.</p>
			<p class="MLP-text">Každý z&#160;nás si vezme jednu svíčku. Mínek bílou, Brachtl červenou a&#160;já žlutou. Mohu vzít též růžovou, ale myslím si, že se příliš podobá červené, a&#160;modrou nechci. Zkusíme postavit svíčky na pískovcový okraj, ale svíčky na pískovci nestojí, musí se dole nahřát. A&#160;tak nejprve zápalkou nahřejeme jednu svíčku, tu bílou, Mínkovu, a&#160;Mínek ji pak obrátí knotem vzhůru, zapálí a&#160;hořící postaví na okraj. Ruka se mu trochu chvěla a&#160;Brachtl musil trochu nastavit dlaň, aby plaménku napomohl. Pak zapaluje Brachtl červenou. Zapálil ji od Mínkovy, a&#160;na pískovcovém okraji už hoří dvě. Bílá a&#160;červená. Kdybych si byl vybral modrou, myslím si, plály by tu na tom hrobě naše národní barvy, ale já si vybral žlutou a&#160;je řada na mně. A&#160;tu se zjistí, že s&#160;mou žlutou svíčkou je kříž. Držím ji u&#160;Mínkovy i&#160;Brachtlovy svíčky, nahřívám zespodu a&#160;pak obracím na knot, <span class="MLP-znak-kurziva-11b">ale svíčka nechytá</span>. Vybral jsem si asi svíčku s&#160;malým, slehlým knotem. A&#160;jak se ji tak marně pokouším zapálit, skláněje se nad ní, a&#160;Brachtl a&#160;Mínek marně přidržují kolem dokola své rozevřené dlaně, napadá mi náhle, že se zde něco opakuje. Něco se zde opakuje, snad je to v&#160;našem rodě… a&#160;tu náhle jako když mě zaplaví nějaká černá vlna, cítím, že se mi do očí derou slzy. Brachtl na mě pohlédne a&#160;jeho zrak zas sklouzne na můj kabát, na toho beránka, co mám u&#160;krku… a&#160;narovná nehtem knot mé svíčky, lehce ohořelý, sedne si na bobek, a&#160;zatímco já znovu zapaluji, kryje ji oběma dlaněmi. Pak svíčka chytne a&#160;já ji stavím na pískovec k&#160;těm dvěma, žlutou jako měsíc. Na pískovci teď planou tři svíčky. Bílá, červená a&#160;žlutá jako měsíček. A&#160;pak stojíme před hrobem, díváme se, jak na něm svíčky plápolají, čteme další jména na světlé desce na pomníku… Ferdinand Waldmüller, gest. 1828, Theresia Waldmüller, geb. Knapp, 1806–1850, Moritz Waldmüller 1808–1879… a&#160;tu, jak tak mlčky a&#160;tiše stojíme s&#160;hlavami skloněnými a&#160;hledíme na hořící svíčky…</p>
			<p class="MLP-text">… stojí s&#160;hlavami skloněnými, jeden v&#160;rádiovce, druhý prostovlasý s&#160;vlasy do čela, hledí na svíčky, na zbytek kořenáče s&#160;hrstí staré zpráchnivělé země, na desku s&#160;dlouhou řadou jmen, a&#160;mě náhle napadá, že tu ještě někdo chybí. Kdyby tu byl také Mojžíš Katz, napadá mě, je básník, a&#160;já bych byl náhle velmi rád, kdyby tu byl. Kdyby tu stál s&#160;námi, také tak mlčky a&#160;tiše s&#160;hlavou skloněnou a&#160;hleděl na svíčky, starý kořenáč s&#160;hrstí zpráchnivělé země, na desku s&#160;řadou jmen, kdyby na pískovci hořely čtyři svíčky… A&#160;náhle se mě Brachtl zeptá, na co myslím, a&#160;i když se ptá měkce, vlídně, já nedokážu říci, nedokážu říci vůbec nic…, ale abych přece něco odpověděl, ukážu na desku s&#160;jmény… A&#160;poslední, nejspodnější jméno v&#160;tom dlouhém sloupci zní Peter Georg Waldmüller, geb. 1872, gest. 1890, a&#160;Mínek dodá, že mu bylo osmnáct. Ano, osmnáct, když zemřel, asi jako je dnes Günterovi, snad to byl nějaký student, už nežije. Už z&#160;nich nežije nikdo. A&#160;už ani nežije nikdo, kdo je znával, tak skončili a&#160;ztratili se beze zbytku… <span class="MLP-znak-kurziva-11b">jako ta Zelenková, komorná</span>… a&#160;náhle mě něco napadá. Že můj hrob za sto let bude asi stejně zničený a&#160;zpustlý jako tento, ba ještě dřív, za padesát, za čtyřicet po mé smrti. Nikdo z&#160;nás, co tu teď stojíme, už k&#160;němu nepřijde, protože nikdo z&#160;nás už nebude žít, ani kdyby byl věčný, ani sám Mojžíš Katz… Ale možná, náhle mě napadá, že pak jednou o&#160;Dušičkách právě jako dnes… půjdou nějací tři spolužáci na hřbitov… a&#160;tu náhle, jako by mě něco osvítilo, nějaké malé smutné světélko, nějaký smutný závan křídla, listu palmy či cypřiše… zcela mírně sebou trhnu, zcela lehce mě zamrazí, už chápu, už jsem pochopil, už jsem porozuměl. <span class="MLP-znak-kurziva-11b">Ti tři hoši</span>, z&#160;nichž jeden koupil od babky krabičku svíček a&#160;zápalky za korunu, tři, které jsem nikdy v&#160;životě neviděl, nikdy se s&#160;nimi nesetkal na své bídné smutné pouti, až dnes poprvé před hřbitovem, kdy jeden z&#160;nich koupil od babky svíčky a&#160;zápalky, už vím, jak je to možné, že je neznám, už vím. Vždyť jsem je <span class="MLP-znak-kurziva-11b">znát nemohl</span>. Jeden z&#160;nich chce na nejstarší část, jdou a&#160;objeví zcela pustý, opuštěný, zdivočelý hrob, zarostlý trávou, kde na malé destičce skoro nečitelně, se stopou někdejšího zlata v&#160;rozích, bude stát mé jméno… A&#160;vyndají svíčky a&#160;řeknou, tomuhle bychom měli zapálit, už nikoho nemá. Vždyť on zemřel před padesáti léty, možná že před sto. Heleďte, před sto, řekne jeden z&#160;nich, to bylo tenkrát, jak ten Hitler zabral ty Sudety, víš, jak nám to říkal dějepisář? Ale kdepak, řekne druhý, to přece tenkrát nebylo. To bylo v&#160;roce 1938 a&#160;tenhle zemřel o&#160;padesát let později, nebo o&#160;dvacet? To přece bylo tenkrát, jak… No ale leží tu už stejně sto let, řekne třetí, už je z&#160;něho prach, a&#160;hele, jmenoval se Michal, Michal, čímpak asi byl? Asi choval koně, řekne první. Ba ne, psovod, řekne druhý. Kdepak psovod, řekne třetí, <span class="MLP-znak-kurziva-11b">byl to vězeň</span>… A&#160;zapálí svíčky, bílou, červenou a&#160;žlutou, budou hledět na hrob a&#160;číst <span class="MLP-znak-kurziva-11b">jméno Michael</span>, ale nebude mít stopy zlata ani v&#160;rozích, <span class="MLP-znak-kurziva-11b">protože je nikdy nemělo</span>, a&#160;ani starý zbytek kořenáče s&#160;vyprahlou a&#160;zpráchnivělou hrstí země se na hrobě nebude válet, <span class="MLP-znak-kurziva-11b">protože jej tam nikdy nikdo nedal</span>…</p>
			<p class="MLP-text">Brachtl se ke mně náhle obrací a&#160;něco říká… něco říká, nevím co, ale cítím, že něco říká, dává mi ruku za krk, což občas dělá, když dává najevo svou přízeň, říká, abychom už raději šli, a&#160;jdeme…</p>
			<p class="MLP-text">Z&#160;nejstarší části hřbitova, kde je prastará zeď, hrobky-kapličky ve tmě, chladu, plísni s&#160;vůní vosku a&#160;starých uschlých květin za železnými zčernalými dveřmi, kde jsou cesty kamenité a&#160;hrbolaté a&#160;stromy také jiné… a&#160;jak jdeme, beránek u&#160;krku se mi začíná lesknout, je zvlhlý, i&#160;Brachtlovy vlasy jsou zvlhlé, i&#160;Mínkova rádiovka, u&#160;krku <span>je mi </span>přece chladno, nemám šálu, nic, a&#160;někdo z&#160;nás řekne:</p>
			<p class="MLP-text">„Začíná padat mlha…“</p>
			<p class="MLP-text">Začíná padat mlha a&#160;šeřit se, teď přichází večer skutečně, vracíme se, potkáváme stále víc lidí, kteří se také vracejí. Míjíme dětský hřbitůvek, andílky a&#160;holoubata na nízkých pomníčcích, které se teď v&#160;té rostoucí mlze a&#160;šeru rozplývají, záplava světla nad nimi, ta nadpozemská zář, se tu přepodivně rozptyluje jaksi do výšky, do ztracena, a&#160;vypadá jako nějaká vzdálená mlhovina v&#160;nekonečném vesmíru, vzdálená mlhovina ve vesmíru nad dětskými hrobečky… bílá mlha a&#160;šero se usazují na cestě, kterou se vracíme a&#160;která je teď snad ještě přilnavější, jako by v&#160;ní bylo tisíce magnetových podkov, jimž nikdo neunikne, protože nemá křídla jako anděl, aby se nad ní vznášel, šero a&#160;bílá mlha vnikají mezi nekonečné řady hrobů a&#160;zblízka i&#160;z&#160;dálek prosvítají žlutá světélka svíček, která teď vypadají jako bludičky, a&#160;světélka červená z&#160;lampiček a&#160;lucerniček jsou jako malé signálky, a&#160;všechna v&#160;mlze a&#160;šeru jsou teď vskutku jiná, než byla předtím, když jsme sem šli, jsou vzdálenější, matnější, neurčitější, bojácnější. Ale v&#160;noci, až mlha opadne, v&#160;noci bez mlhy a&#160;ve tmě budou tím jakoby větší. V&#160;jiskřičkách blízkých i&#160;vzdálených světel a&#160;obklopeni vůní čerstvých květin, chvojí a&#160;vosku přicházíme na hlavní alej, k&#160;rozcestí, k&#160;té skupince smrků, k&#160;tomu malému trsu lesa, a&#160;tam na zemi, v&#160;záři nekonečných svíček, zapálíme zbývající svíčky, co jich v&#160;krabičce je, a&#160;když je zapálíme a&#160;ony pak hoří a&#160;planou mezi ostatními a&#160;my se na ně díváme, až nás skoro od té záře bolí oči, ozve se náhle od brány zvon. Šerem a&#160;tichem hřbitova se ozývá od brány zvon, který oznamuje, že se bude zavírat, a&#160;my opouštíme i&#160;to <span class="MLP-znak-kurziva-11b">planoucí rozcestí</span> a&#160;jdeme a&#160;teď, jak tak jdeme vedle sebe mlčky a&#160;tiše k&#160;východu za hlasem zvonu s&#160;hlavami sehnutými a&#160;vlasy a&#160;límci od mlhy zvlhlými, cítím, že je mi náhle přece jen nějak dobře.</p>
			<p class="MLP-text">Je mi dobře, i&#160;když smutno, smutno až k&#160;pláči, že bych se nejraděj i&#160;rozplakal, a&#160;tu mě napadá, jak je to vlastně zvláštní. Jak zvláštní, že lidé na hřbitově jsou jiní než venku za zdí. Že mi lidé na hřbitově vždycky připadají takoví klidnější, hodnější, laskavější, vždyť to vidím právě teď i&#160;sám na sobě… A&#160;jsou hodnější i&#160;k&#160;těm mrtvým, jako by se o&#160;ně chtěli starat, všechno jim dát, jako by jim všechno dávali, košťátka nosí a&#160;zametají jim hroby, květiny přinášejí, vodu v&#160;konvičkách nosí z&#160;kašen a&#160;zalévají, postávají u&#160;nich, vzpomínají, prosí za ně, ba i&#160;pláčou. Snad proto, že jsou mrtví… A&#160;lidem na hřbitově, napadá mě, je také více věcí lhostejných než lidem za zdí. Třeba mně je vždycky na hřbitově jedno, zda se po někom ohlížím nebo mám-li čisté boty. Je mi dokonce jedno, <span class="MLP-znak-kurziva-11b">mám-li na hlavě čepici a&#160;u&#160;krku šálu, či ne</span>… Je mi vskutku dobře, myslím si pak, když už skoro docházíme k&#160;bráně a&#160;zvon vyzvání před námi, je to zvláštní, že je mi tak dobře právě na hřbitově, čím to asi je? Tím, že spíš patřím k&#160;těm mrtvým? A&#160;vzpomenu na Katze a&#160;je mi líto, že tu není s&#160;námi.</p>
			<p class="MLP-text">Když jsme již měli vyjít z&#160;brány, u&#160;níž pomalu tichne a&#160;zmlkává zvon, ještě jednou se ohlédnu. Už je vskutku šero, večer, kam oko dohlédne, všude mlha, ve všech stromech, na všech květinách, na všech mramorech, jen bezpočet světélek na všech stranách bliká, budou tu dnes svítit celou noc…, a&#160;když se naposled podívám skrze větve temných černých stromů, vidím, jak na nás seshora hledí tajemný stařec vlhkýma, šedýma, zkalenýma očima, jako by mu bylo do pláče. Ale snad přece jen ještě nepláče. Snad se přece ještě přemáhá a&#160;drží… Nad hlavou se nám objevila brána a&#160;zvon ztichl… pak se ocitáme mezi stánky, které jsou již zavřené, i&#160;ten náš, kde prodávala babka a&#160;Mínek tam koupil zápalky a&#160;svíčky.</p>
			<p class="MLP-text">„Tak půjdeme domů,“ řekne Brachtl a&#160;<span class="MLP-znak-kurziva-11b">pohlédne na mne</span>.</p>
			<p class="MLP-text">Všichni jdou domů, jistě jdou domů i&#160;ti tři, kteří sem ke mně přijdou za padesát sto let, přijdou-li sem ke mně vůbec, vždyť to bylo asi jen takové mé pouhé zdání, taková má marná, neskutečná představa, <span class="MLP-znak-kurziva-11b">beznadějná fantazie</span>, <span class="MLP-znak-kurziva-11b">nic víc</span>, což je možné vidět zavřenými víčky?… a&#160;Brachtl a&#160;Mínek jdou také domů.</p>
			<p class="MLP-text">„Ano, domů,“ řeknu, „<span class="MLP-znak-kurziva-11b">domů</span>…“ a&#160;pohlédnu vzhůru.</p>
			<p class="MLP-text">A&#160;v&#160;té chvíli vidím, že stařec nad námi se už nepřemohl. Z&#160;šedého vlhkého zkaleného nebe <span class="MLP-znak-kurziva-11b">dopadaly na zem slzy</span>…</p>
		</div>
</body>
</html>